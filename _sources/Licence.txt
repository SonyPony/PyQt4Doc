Licence
=======
Jako u většiny věcí v dnešní době, je i knihovna 
PyQt4 chráněna licencí. Na rozdíl od Qt knihovny, ze  
které PyQt4 vychází, nepodporuje licenci LGPL. PyQt4 podporuje 
licence GPL a komerční licenci Riverbank Softwares. Pokud nebudeme chtít 
dodržovat striktní nároky GPL licence musíme si koupit Riverbank licenci. 
Nyní vám představím možnosti licence GPL, její historii a také to, co to pro nás znamená. 

GPL
---
GPL je licence vytvořená Richardem Stallmanem
pro projekt GNU. Je známá pro svoji silnou 
copyleftovost, což znamená, že pokud někdo 
vytvoří odvozené dílo od díla, které je chráněno 
licencí GPL, tak i toto dílo musí být vydáno 
pod licencí GPL. Tento bod tak zaručuje, 
že i odvozené dílo bude splňovat podmínky svobodného
softwaru. Každý, kdo získá dílo s licencí a potvrdí
podmínky GPL licence, získává možnost upravovat dílo, 
jak za úplatu, tak i zdarma. Toto platí, dokud jsou zajištěny všechny podmínky licence. 

Co to pro nás znamená
-------------------------
Pro vás, jako programátora, 
který bude doma vytvářet 
nějakou pro něj vhodnou aplikaci, 
moc licence význam nemají. 
Ale pokud byste chtěli jít, 
jak se lidově říká, s kůží na trh, 
je nezbytné vědět alespoň základy. Základem je, 
že pokud porušíte licenci GPL třeba tím, 
že budete chtít za zdrojový kód poplatek nebo 
zmíněný zdrojový kód ani neumožníte získat, popřípadě i tím, 
že nezajistíte aby toto dílo, které vytvoříte za pomocí 
díla podporujícího GPL licenci, tuto licenci také 
podporovalo, musíte si zakoupit Komerční licenci ke knihovně PyQt4. Licence stojí zhruba 300 Britských Liber.
